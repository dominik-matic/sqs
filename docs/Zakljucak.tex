\chapter{Zaključak}

Kvantna računala nude mogućnosti računanja koja su već desetljećima poznata, ali ih se tek sada počelo fizički ostvarivati. Posljedice nadolazećeg kvantnog doba imaju potencijala promijeniti svijet kao što se to dogodilo kod klasičnog računala, ali nisu tu zamijeniti ih, već ponuditi nešto sasvim novo. Područje kvantnog računarstva još je uvijek mlado i potrebno je uložiti puno truda u istraživanje i eksperimentiranje s novom tehnologijom i mogućnostima koje se otvaraju. Veliku pozornost treba posvetiti područjima umjetne inteligencije i strojnog učenja kojima se ovaj rad nije bavio, ali ih je bitno spomenuti.

Izgrađeni simulator u sklopu ovoga rada definitivno je moguće još unaprijediti i optimizirati; osmišljen je samo kao alat za demonstraciju nekih pojmova i algoritama i kao takav ima potencijala biti puno boljim te autor planira nastaviti raditi na njemu. S tim na umu, ovaj rad se bavio samo osnovama kvantnog računarstva te je za dublje shvaćanje potrebno još istraživanja.

